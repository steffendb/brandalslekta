denne forretninga og tok til som kontormann hos Gerhard
Voldnes A/S, Fosnavåg, der han noko seinare vart kontorsjef.

Då Olav Thorseth runda 70 år vart m. a. dette skrive i «Vest-
landsnytt»:

«Som kontorsjef i dette allsidige firmaet med datterselskap,
har Thorseth hatt eit stort og mangslunge arbeidsfelt innanfor
bransjane handel, industri og shipping. Og stort er det antal
leidande forretningsfolk Thorseth i sitt arbeid har vore i kon-
takt med. Han fekk Norges Vels fortenstemedalje i 1967 for
innsatsen i dei nemnde bransjane.

Å gi ein karakteristikk av personlegdomen Olav Thorseth
er vanskeleg, men ein kjem liksom ikkje utanom i ein åremåls-
omtale av denne mannen som har hatt så overlag mykje å seie
for distriktets framvekst. Alle som kjenner han, må bli impo-
nert over hans enorme arbeidskapasitet og effektivitet. Han
er ein eksponent for den intellektuelle administrator som kan
leite seg fram til kjernen av eit problem, som tar seg av dei
store linene i eit sakskompleks og lar detaljane ligge. Kanskje
det er lykjelen til det faktum at denne mannen vinn over så
mykje. Kanskje det også er årsaka til at han går for å vere
fåmælt og forretningsmessig i sitt daglege arbeid, ordknapp og
konsis, men med klare standpunkt og meiningar, ikkje over-
flødig snakk.

Thorseth har trass i sitt krevjande yrke også hatt tid til å
ofre seg for offentlege spørsmål. I 16 år har han såleis vore
medlem av kommunestyret i Herøy, 8 år i formannskapet, 2 år
som varaordførar og 2 år som ordførar. I 18 år var han for-
mann i Herøy Trafikknemnd — og ingen vil protestere om vI
nemner nettopp han som føregangsmannen til det «faste» sam-
bandet vi i dag har over Røyrasundet. Det kunne skrivast soge
om den kampen som måtte til for å få dette kravet igjennom,
men Thorseth og hans hjelpesmenn greidde det. Og alle, også
dei som kritiserte, innser i dag at det var eit pionerarbeid av
rang.»

I 1944 fekk Olav Thorseth skøyte på byggetomta «Solvang»,
bnr. 162 av Petter K. Pettersen for kr. 2470. Tomta er skild
frå bnr. 8. Her bygde Olav nytt, stort bustadhus i 1946 med
forretningslokale i 1. høgd. Der hadde Petter O. Brandal elek-

181
