## Tjervåg, bnr. 9 — Haugelegene (Strynhaugen)

E. Elias Andersson Saunes frå Ulstein, f. 30. juni 1832, g. 7. april 1863 med Regine Elisabet Knutsdtr. Nerlid frå Hareid, f. 23. februar 1830.

Elias Andersson flytte til Strynhaugen då han gifte seg, og i 1870 fekk han skøyte på staden av Paul Tonning for 250 spd. Han bygde stove og løe på bruket. Stova fekk tilbygt karstove i 1895 og vart seinare ombygd.

Denne plassen heitte opphaveleg Arehaugen, men vart seinare kalla Strynhaugen etter Rasmus Johannesson Guddal frå Stryn i Nordfjord. Han var paktar av plassen t11 Elias Andersson kom dit.

Regine Andersdtr. døydde og Elias Andersson vart 2. gongen gift med Berte Pedersdtr. Ytrebø, f. 6. november 1840.

Elias Andersson døydde 8. juni 1898 og Berte Pedersdtr. døydde 11. oktober 1930. — 2 barn med 1. kone, a—b:

a. Anna Pauline Eliasdtr., f. 6. august 1864, g. 1895 med Hans Olai Rasmusson Selvåg, f. 14. mai 1870. Skøyte på bruket i 1896 frå Elias Andersson til dottera Anna for 1700 kroner. Ny løe vart bygt 1 1917.

Anna Eliasdtr. døydde 9. juli 1925 og Hans Olai Rasmusson døydde 24. april 1934. — 6 barn, 1—6:

1. Ragna Elisabet Olaisdtr. Selvåg, Tjervåg, f. 20. mai 1896, g. 1924 med Edvin Pettersen Fosnavåg, f. 12. mars 1894.

Edvin Pettersen fekk skøyte på huset, bnr. 237, «Ederberg», Fosnavåg øvre, i 1939 etter Marie Knutsdtr. Fosnavåg, og sat på same bygsel.