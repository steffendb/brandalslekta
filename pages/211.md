Eitt barn: May-Britt Rolfsdtr. Haukeland, f. 30. oktober 1968.

5. Jenny Eline Johansdtr. Indreflø, f. 20. mai 1903. Ho er fabrikkarbeidar i Langevåg. — Ugift.

6. Arthur Gustav Johansson Indreflø, f. 20. mai 1911, g. med Alfhild Hovlid frå Hareid, f. 5. august 1919. Arthur har farsgarden på Indreflø.

Eitt barn, Gunn Marte Arthursdtr. Indreflø, f. 15. juni 1953. Realskole.

d. Oline Nilsdtr. Indreflø, f. 10. april 1860. Ho var diakonisse.

e. Anna Oluffa Nilsdtr. Indreflø, f. 25. mars 1862, g. 6. juli 1890 med Johan Andreas Kornelius Sivertsson Garnes, f. 12. sept. 1862. Dei hadde gardsbruk på Garnes i Ulstein, og om vinteren var Johan fiskar.

Johan Sivertsson døydde i 1929 og Anna Nilsdtr. døydde i 1954. — 5 barn, 1—5:

1. Serine Berthine Karoline Johansdtr. Garnes, f. 4. oktober 1892. Ho var ute i teneste den første tida. Seinare var ho i Trondheim og hadde arbeid ved det kommunale sjukehuset på vaskeriet. Serine vart gift i 1943 med Anders Andersson frå Oslo, f. 1890. Han var bryggemann i Trondheim.

Serine var i arbeid med vask av vindauge i 3. høgda i eit hus i Trondheim. Under utvendig vask heldt ho seg i glasposten, som var roten, og fall ut. Ho datt ned i gata og miste livet. Dette hende i 1955. Dei hadde ikkje barn.

2. Nils Andreas Herman Johansson Garnes, f. 22. februar 1894, g. i 1925 med Kristine Johnsdtr. Eidheim frå Volda, f. 17. august 1900.

Nils Garnes kjøpte farsgarden i 1914, og nokre år seinare tok han over garden. Stovehuset bygde han på i 1926. — Om vinteren var Nils med på fiske.

I 1922 kjøpte Nils, saman med nokre grannar, ei frakteskute og dreiv med frakting nokre år. Saman med ein amerikanar var Nils med på overvintring på Jan-Mayen frå august 1926 til august 1927. Dei skulle fanga blå- og kvitrev. I den første tida måtte dei greie seg med fingerspråket, men det tok ikkje