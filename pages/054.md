Brage. I 1963 vart han utnemnd til kaptein og avsnittssjef i Søre Sunnmøre Heimevernavsnitt av I. R. 11, og i 1967 vart han tilsett som inspektør i Vestre Sunnmøre Branntrygdelag. Sidan nyttår 1954 har Andreas vore styremedlem i Sande og Rovde Sparebank, og i 1969 vart han formann i bankstyret. Han var også nokre år formann i Sande jordstyre og er no med i kommunestyret i Sande. — 3 barn, 1—3:

1. Ole Vebjørn Andreasson Brandal, f. 24. mai 1950. Eksamen artium 1970.

2. Vigdis Ann Andreasdtr. Brandal, f. 24. oktober 1955.

3. Merete Aud Andreasdtr. Brandal, f. 28. februar 1964.

V. Hans Olsen Brandal, f. 27. juli 1927. Eksamen artium 1946. Han gjekk tannlegehøgskolen og er tannlækjar. Han praktiserte først i 5 år på Larsnes, reiste så til Horten der han har praktisert sidan hausten 1958. Han kjøpte nytt bustadhus i Borre nær inntil bygrensa og dei bur der. Hans vart gift 15. september 1953 i Trondhem med Mette Moen frå Stjørdal, f. 30. januar 1933. Ho arbeidde på butikk i Stjørdal før ho gifta seg. — 3 barn, 1—3:

1. Anne-Lise Hansdtr. Brandal, f. 20. juli 1954.

2. Stein Hansson Brandal, f. 2. juni 1956.

3. Dag Rune Hansson Brandal, f. 18. mars 1958.

4. Alv Andreasson Brandal, f. 1. mars 1890, g. 1920 med Caroline Giske frå Ålesund, f. 6. november 1888. Ho gjekk i sylære og var på syarbeid ymse stader m. a. i Oslo. Alv var handelsutdanna og var nokre år bokhaldar i firma Oluf Holm, Ålesund. Etter første verdskrig vart han disponent for Vestlandske Skipskomposisjon A/S, Ålesund, 1925 sekretær hos sorenskrivaren, Volda, og 1946 1. sekretær hos sorenskrivaren i Hokksund, nær Drammen. Under krigen sat han i tysk fangenskap og fekk då truleg ein helseknekk. Kring 1950 tok han hjerneoperasjon på Rikshospitalet. Operasjonen var mislukka og han døydde 8. mars 1961 — 71 år gammal.

Hobby: Alv fekk tidleg interesse for ætta frå Sør-Brandal, og etter han kom til Hokksund, tok han til å samla opplysningar om slekta, men den tiltakande sjukdomen resulterte i at han måtte gi opp det heile.