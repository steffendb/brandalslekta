1. Agnes Rasmusdtr. Thorseth, f. 19. mars 1898, g. 1920 med Gerhard Andersson Gjerde frå Innfjorden i Romsdal, f. 31. januar 1892.

Gerhard var handelsutdanna, og han var først nokre år styrar av Leikong Handelslag, Gurskøy. Flytte så til Flåvær, der han dreiv vanleg landhandel. Etter 2 år vart han tilsett som styrar av Stranda Handelslag. Her bygde han nytt bustadhus like før siste verdskrig. I 60-årsalderen slutta han som styrar av handelslaget, og starta eiga forretning i huset sitt. Dei siste åra har han vore helseveik.

Agnes gjekk i sin ungdom Sunnmøre Ungdomsskole og var nokre år butikkekspeditør på Leikong Handelslag. Sidan dei starta handel i eige hus, er ho ofte å sjå bak disken der — 3 barn, I—III:

I. Ingrid Gerhardsdtr. Gjerde, f. 15. september 1920. Ho tok realskole, handelsskole og husmorskole. Ho vart gift 26. juli 1947 med Jens Tennfjord. Han har eksamen artium og er sivilingeniør og fabrikkeigar i Tennfjord, og dei bur der.

Ingrid Gerhardsdtr. døydde av kreft 29. mars 1961. — 2 barn, 1—2:

1. Anne Grete Jensdtr. Tennfjord, f. 12. februar 1949.

2. Bent Inge Jensson Tennfjord, f. 25. februar 1952.

II: Anne Marie Gerhardsdtr. Gjerde, f. 15. august 1924. Ho har real- og handelsskole og var lækjarsekretær i Molde. Den 29. oktober 1968 emigrerte ho til California, USA. Ugift.

III. Arne Gerhardsson Gjerde, f. 24. desember 1928. Han har eksamen artium og hotellfagskolen. Arne vart gift 17. oktober 1953 med Kjellaug Gjørvad frå Geiranger. — 2 barn, 1—2:

1. Geir Arne Arnesson Gjerde, f. 27. april 1955.

2. Synneve Elisabeth Arnesdtr. Gjerde, f. 7. november 1957.

2. Olav Rasmusson Thorseth, f. 9. november 1899, g. 29. november 1939 med Olivia Vike frå Herøy, f. 4. februar 1903.

Olav Thorseth er handelsutdanna og han fekk plass på forretning hos Svendsen i Kjellsund og seinare på butikk i Fosnavåg. Kring 1929 bygde han røykeri i Aurvåg saman med broren Asbjørn. Han hadde då sjøpakkhus i Fosnavåg, der han eksporterte røykt sild til Afrika. I 1937 slutta han med