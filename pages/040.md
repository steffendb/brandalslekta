a. Nikoline Jakobsdtr. Brandal, f. 30. desember 1851, g. 2. juli 1883 med Ole Andreas Olsson Slettestøl i Rovde, f. 3. juni 1850. Han fekk av sin far skøyte på garden, dagsett 12. juli 1880, for kr. 1200. Han bygde nytt stovehus og løe på garden, og han dreiv også med nydyrking når han var heime. Ole Olsson var ein drivande kar med alt sitt arbeid. I yngre år var han mykje i Bergen som formann for tranbrenning. Seinare var han på fiskebuer i vintersesongen, og når han tok diksla i handa og svinga seg med den, kunne ingen måla seg med han. Sidan han kom opp i åra, var han bolkevis i Breivik Kalkverk som reparatør av kalktunner. Ole Slettestøl hadde uvanleg lett for å ordleggja seg. Gløgg som han var, kunne ingen stå seg mot han i diskusjonar. Det har vore sagt om han at han kom på feil hylle i samfunnet, og at han skulle ha vore sakførar. Men den tida hadde fattige gutar lite høve å gå skolevegen. Eg kan minnast han sa: «Når eg vil ha meg ein koseleg kveld, går eg til han Peter i Sjurgarden, der kan eg kose meg.»

Sidan Ole var mykje vekk frå heimen på arbeid, var det Nikoline som måtte stå føre også med gardsdrifta. Medan barna var små hadde ho gjerne dreng eller jente sommarhalvåret, men likevel fekk ho nok å stå i, for også huset og fjøset stilte sine krav.

Ole Olsson døydde 2. juni 1933, og Nikoline Jakobsdtr. døydde 20. mars 1940. — 3 barn, I—III:

I. Jørgine (Gina) Olsdtr. Slettestøl, f. 9. juni 1884. I yngre år var ho i teneste i Bergen, men flytte så kring 1910 til Oslo, der ho vart verande for godt. Sjølv etter pensjonsalderen tok ho gjerne plass i ferietida som passar av huset til herskapar ho var kjend med. Er no på heim for einsame gamle kvinner. Ugift.

II. Anna Olsdtr. Slettestøl, f. 21. mars 1886, g. 31. oktober 1914 med Andreas Hope frå Lindås, f. 8. september 1886. Fødd av foreldre: Hans Hope og kone Anna, f. Kringlebotten frå Masfjorden. Anna Olsdtr. var i teneste i Bergen i mange år før ho gifta seg, mest som barnejente. Ho hadde arva mykje av sin fars talegåver, og mange ord og vendingar ho brukar kan førast tilbake på han. Andreas Hope gjekk underoffiserskolen i Bergen 1905—1908. Han vart 1914 tilsett som