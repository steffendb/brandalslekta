// Bilde
Anna Brandal, f. Thorseth.

// Bilde
Andreas J. Brandal.

var frå 40 års alderen mykje plaga av astma og kunne såleis ikkje kome i uthusa.

På den tid var det vanleg at barna i 4—5 års alderen og oppover ikkje måtte sovne kveldane før dei fekk seg kveldsmat i 8—9 tida. Når så han «Jon Blund» tok til å vinne over oss barna, byrja mor å fortelje eventyr og historier, og det gjorde ho på ein slik meisterleg måte at barneaugene vart blanke og vi høyrde etter i stor spaning. Ho hadde også eit særs godt lag med å spørje barna i lekse — katekisere. Eg kan minnast far saå ein gong: «Du er så flink å spørje at du ville meistre mang ein prest.»

Andreas Jakobsson døydde 10. juli 1945 — 91 år gammal, og Anna Olsdtr. døydde 24. februar 1957 — 95 år gammal. — 10 barn, 1—10:

1. Kornelia Andreasdtr. Brandal, f. 3. august 1883. Ho dreiv med sying, gjekk i huset til folk ymse stader, mest i Volda. Ho døydde etter ein operasjon 29. januar 1924. Ugift.

2. Jakob Andreasson Brandal, f. 12. oktober 1884, g. 17. april 1910 med Karen Rasmusdtr. Bjørlykke, f. 6. mars 1880. Jakob fekk skøyte av sin far på garden 9. april 1910 for kr. 4000. Han gjekk folkehøgskolen i Ørsta, men var elles mest heime for å hjelpe sin far å få gardsarbeidet unnagjort.