å tenke på vårt gode og festlige hjem — med sang og musikk. Vår kjære mor kunne skape lykke og harmoni.»

Sara Martinsdtr. døydde 6. mai 1910, og Daniel Liseth vart andre gong gift 1916 med Berthe Paulsdtr. Årskog, Rovde, f.
23. april 1874. Ho hadde sidan hundreårsskiftet vore styrar av ei filialforretning på Rovde som O. M. Rønnestad, Eidså, hadde der. Etter ho gifte seg, starta ho vanleg landhandel i kjellaren i bustadhuset og heldt fram med forretninga til ho kom opp i åra. Då leigde ho bort handelen.

Daniel Liseth var på sitt siste kommunestyremøte på Skredestranda like før jul 1928. (Han hadde fråsagt seg attval for perioden 1929—1931). Då forhandlingane var slutt, heldt han ein tale og takka for den tiltru og vørnad som hadde vore synt han i alle desse åra. Han gjekk så saman med svogeren sin, Adolf Thorseh, til Årvik, der han døydde brått av hjarteslag same dagen — 19. desember 1928.

Daniel Liseth var ein uvanleg rikt utrusta mann og han var høgt vørd ikkje berre i heimbygda, men i heile fylket. Elevar og sambygdingar har reist ein minnestein på grava hans på Rovde kyrkjegard. Berte Paulsdtr. døydde i august 1960. — 8 barn, 1—8:

1. Dorthea Danielsdtr. Liseth, f. 10. mai 1888, g. 21. juli 1907 med Johan Johannesson Aarskog frå Rovde, f. 17. januar 1879. Han gjekk Stord Seminar og fekk eksamen der i 1903. Første lærarposten var Ibestad i Troms, 1903, der halvparten av elevane var samebarn. Året etter vart han tilsett i Hosanger. Til Gjerdsvika i Sande kom han i 1905. I 1907 vart han tilsett som lærar og klokkar i Sunnylven. Etter 3 år der, vart han 1 1910 tilsett som lærar og klokkar i Veldre, Ringsaker. Her vart han verande til han slutta ved nådd aldersgrense, 1949. Han heldt fram som klokkar nokre år til. Der var klokkargard i Veldre, og den og eitt stykke jord attåt fekk han kjøpe i 1939. Johan Aarskog bygde på huset til bustad for sonen, Sverre, som tok over garden.

Utanom skolen har Johan Aarskog vore aktivt med i ungdomsarbeid, formann i ungdomslaget og songleiar. Elles var