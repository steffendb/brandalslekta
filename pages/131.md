I. Necklas, er student og går på universitetet i Seattle Wash. (1968).

II. Stiven, går på junior gymnas i Everett, Wash. (1968).

IV. Mathias Jakobsson Sande, f. 6. august 1882Z, g. med Larsine Olsen frå Stavanger, f. 1883. Mathias hadde styrmannsskolen, og han reiste i lang tid til sjøs som styrmann, og siste åra som kaptein. Han slutta sjøen, og i 1916 kjøpte han forretninga, vanleg landhandel, av Melchior Falk Vilnes, Gurskøy, og han dreiv handel der til 1935. Sverker Moe, Gurskøy, overtok handelen og var der til 1946. Då Mathias kom opp i åra, var han mykje plaga av astma. Dei hadde ikkje barn. Larsine Olsen døydde i 1940 og Mathias Jakobsson døydde i 1958.

V. Dorthea Jakobsdtr. Sande, f. 19. januar 1885. I 1912 reiste ho til systera si, Ragna, i Everett, Wash., der ho døydde alt 29. september 1913 etter ein blindtarmoperasjon, 28 år gammal. Ugift.

VI. Anna Jakobsdtr. Sande, f. 27. april 1889, g. 8. oktober 1914 med Hans Sivertsson Worren frå Sandsøy, f. 10. mai 1890. Hans gjekk handelsskolen i 1908, og han løyste handelsbrev same året. Han tok til med handel på Strømsnes, Sandsøy, etter Olav Strand frå Vanylven. I 1912 tok han til med kjøp av fisk og sild, men det var vanskeleg med tilflot til sjøhuset hans, så han fekk stor kostnad med å bygge ut pir bortover sjøen. Båtane vart større og større, så det var vanskar med tilflot. Han slutta med sild- og fiskehandel i 1920 og tok til med kjøp av hummar, og det heldt han fram med til han nærma seg 80-års alderen.

Hobby: Han har ei motorsnekke, og med den driv han som sportsfiskar, slik han held seg med kokfisk det meste av året. — 12 barn, 1—12:

1. Olav Hansson Worren, f. 17. november 1914. Sidan han vart vaksen, har han styrt handelen saman med far sin.

2. Sverre Hansson Worren, f. 18. november 1915. Han gjekk handelsskolen, men vart helseveik og har alltid vore heime.