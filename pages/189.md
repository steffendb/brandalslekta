Hans Tjørvåg fekk skipa Tjervåg og Aurvåg Landmannslag, det einaste i sitt slag i Herøy. Han var også ein av skiparane, og i lang tid ein av leiarane i det kristelege ungdomslaget i bygda. Han var med og skipa Herøy Sogelag, og var den drivande krafta der så lenge han levde. Han var også med å skipa Møre og Romsdal postopnarlag og Sunnmøre ekspeditørlag, og han var formann i ekspeditørlaget i 18 år. Hans Tjervåg hadde også kommunale tillitsyrke og var 13 år styremedlem i Herøy og Leikong Sparebank. I 1897 vart det oppretta postopneri i Tjervåg — med namnet Tjørvåg, og Hans vart postopnar. Denne stillinga hadde han til nådd aldersgrense i 1935.

Hans Olsson døydde 21. januar 1950, 85 år gammal. Inga Olsdtr. døydde 23. juli 1951, 82 år gammal. — 11 barn, 1—11:

1. Olga Marie Hansdtr. Tjervåg, f. 24. mai 1892, g. 23. mai 1918 med Joakim Johansson Storøy, f. 13. mai 1896.

Joakim bygde nytt bustadhus på Storøy i 1918. Det brann ned i 1921, og så bygde han ny stove igjen i 1922. Ho vart riva og oppsett på Klungsøyr då Joakim flytte dit i 1957. Joakim fekk kjøpe tomta «Solberg», bnr. 29, ved skøyte frå Andreas Klungsøyr i 1954, for 1400 kroner. Tomta er fråskild bnr. 1. Når Joakim bestemte seg for å flytte frå Storøy, var det gjerne fleire årsaker til det, m. a. fekk han ikkje elektrisk kraft overført til Storøy.

Olga Hansdtr. døydde av hjartesvikt 28. mars 1969. — 5 barn, I—V:

I. John Olav Joakimsson Storøy, f. 23. oktober 1918. Han er utlærd skreddar og har arbeidt med det. John Storøy vart gift i 1963 med Kirsten Anna Paulusdtr. Leinebø, f. 31. juli 1927. Eksamen Volda Lærarskole 1951, og ho vart tilsett som lærar i Tjervåg krins.

Skøyte frå Hans O. Tjervåg i 1939 til dotterson John Joakimsson Storøy, verdsett til kr. 1000. John med huslyd bur no i farsheimen på Klungsøyr. (1969). — 2 barn, 1—2:

1. Jostein Paulus Johnsson Storøy, f. 26. juni 1964.

2. Svein Ole Johnsson Storøy, f. 31. mars 1967.

II. Ingrid Hagny Joakimsdtr. Storøy, f. 6. mai 1920, g. 9. august 1953 med Gudmund Gustavsson Rafteseth, f. 12. januar