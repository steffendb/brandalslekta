sund i 1927. Starta så landhandel i Eiksund i 1929. Det fall tungvint med all varetransporten på denne staden, då der på den tid ikkje var vegsamband. Han selde difor forretninga i 1937 og vart året etter tilsett som ekspeditør i Alms jarnvare-forretning, Ålesund. Helge slutta her nyttår 1968 og har seinare hatt agentur.

Dei kjøpte byggetomt på Sørnes, Ålesund, og hausten 1958 kunne huslyden flytte inn i det nye bustadhuset «Helgetun». — 1 barn: Helge Kjell Helgesson Saunes, f. 5. august 1953. Realskole.

Hobbies: Helge Saunes har ei uvanleg god songrøyst. Han har vore solist i Ulstein Mannskor og seinare i Aalesund Mandssangforening. Ulstein Mannskor har gitt han den høgste utmerking — gullmedalje.

Helge Saunes har også fått alle dei ordnar som Aalesund Mandssangforening rår over. Ein nemner: Kommandør, Storkors og Storkors med kjede, og sist, men ikkje minst: Olav Trygvasons orden — «Riddarkorset». Fylgjeskrivet lyder slik: «Et funn av en stemme og dertil så sikker, at tonen du holder om andre det klikker. Så trofast, så aktiv, så sangen hengiven, og i vår forening så innforleven, at æren er vår når på deg vi fester riddernes orden som troskap befester.» (Aalesund Mandssangforening.)

Helge Saunes har vore med i dei fleste kor på Sunnmøre som gjestesolist, og han har vore solist i svensk, islandsk og norsk rikskringkasting. Han hadde under krigen illegale konsertar i kringkastinga, før Ålesund vart okkupert. Vidare har han diplom frå NRK for sin innsats i «Rundtomkring». Han har også skrive eit utal av festsongar ved konfirmasjon, bryllup og festlege samkomer elles, og han har vore kjøkemeister i eit utal bryllaup.

Midt i alt dette har Helge Saunes ikkje gløymt heimbygda. Han har skrive ein song på 5 vers som i velvalde ord og vendingar tolkar heimbygda — Ulsteinvik. Eg tek han med her: