å ofre seg for ordførarvervet. Han vart og innvald i skolestyret, der han no (1969) er formann. — 5 barn, 1—5:

1. Ivar Hjalmarsson Slettevoll, f. 15. juli 1954.

2. Bjarte Hjalmarsson Slettevoll, f. 4. mai 1956.

3. Hallvard Hjalmarsson Slettevoll, f. 23. januar 1960.

4. Magnar Hjalmarsson Slettevoll, f. 19. oktober 1961.

5. Eldrid Hjalmarsdtr. Slettevoll, f. 4. november 1965.

IV. Steinar Ivarsson Slettevoll, f. 12. april 1930. Folkehøgskole. Han har vore assistent på postkontoret og telefonstasjonen på Rovde. I 1965 vart han tilsett som styrar av rikstelefonstasjonen der.

7. Svanhild Olava Danielsdtr. Liseth, f. 4. august 1906 på klokkargarden Strandabø i Rovde. Ho gjekk folkehøgskolen i Ørsta, husmorskolen på Linge og eitt år på Musikkkonservatoriet, Oslo. Svanhild vart gift i Borgund kyrkje 29. oktober 1926 med Erik Andreas Tomassen Hustad frå Hustad på Nordmøre, f. 2. februar 1899, av foreldre Tomas Hustad og kone Emilie.
Som ung tok Erik til i forretning, og i 1918 gjekk han handelsskolen. Han var så handelsstyrar i Fiksdal i Romsdal, på Fjørtoft i Haram og 2 år på Åndalsnes. I 1932 reiste dei til Hamar, der dei starta kolonial- og mjølkeforretning i vestkanten av byen. Dei heldt fram med denne forretninga til Erik fylte 70 år i 1969.

Svanhild er med i songkor, og ho spelar orgel og piano på møte og til husbruk — som ho sjølv seier. Ho er også fast organist i interimskyrkja på Storhamar. Så hennar hobbies er song og musikk. — 2 barn, I—II:

I. Trygve Egil Eriksson Hustad, f. 5. mai 1927 på Fjørtoft i Haram. Han tok eksamen artium —reallina, 1946, og same året kom han inn på Sjøkrigsskolen. Han gjorde teneste på ymse båtar i den norske marine, og han var kaptein-løytnant det året han vart med til Etiopia saman med fleire norske sjøoffiserar, for å skipe sjøkrigsskole i Massawa, Eritrea. Dei vart verande der i 3 år i teneste hos keiser Haile Selassie.

Trygve Hustad vart gift 8. august 1953 med Randi Bjarnes dtr. Hanestad frå Lillehammer, f. av foreldre gullsmed Bjarne Hanestad og kone Agnes. Ho har realskole og sjukepleieskole

Trygve Hustad med familie var 3 år i Bonn, der han var