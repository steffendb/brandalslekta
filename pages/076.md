Knut vart tilsett som omgangsskolelærar i Hareid 1833 med 10 Spå. i årsløn. Han slutta som lærar 1848 og då var løna 13 Spd. og så hadde læraren kost og hus der han heldt skole. Han var lærar i 15 år i det heile. Knut vart varaordførar i Ulstein kommune 1852/1859, ordførar 1860/1869. Elles hadde han mange andre ombod. Bankkasserar i Rise Sparebank (Hareid) frå han vart skipa m. m. Han hadde eit sværande godt minne og var flink å lese gamle dokument, vert det fortalt. Knut bygsla halvdelen av det gamle handelsbruket på Hareid av Jakob Sulebust som då var eigar. Det har vel vore kring 1856 at Knut bygsla garden.

Knut Gulliksson døydde på Hareid 2. september 1898, 84 år gammal. Anne Sofie Ivarsdtr. døydde på Hareid 24. desember 1913, 82 år gammal. — 5 barn, a—e:

a. Rasmus Knutsson Hareide, f. 3. juli 1856, g. 1885 med Mina Johannesdtr. Brandal i Hareid, f. 15. juli 1861. Mina var ei av dei stille i samfunnet som tok seg kjærleg av den store barneflokken. Rasmus var i sin ungdom med på vinterfiske på otring og han dreiv sommarsjøen på stor-skøyte. Han var og noko på fyrarbeid, m. a. var han med å byggja Grip fyr. Då Rasmus gifte seg tok han over halvparten av farsbruket, flytte ut frå gamletunet og bygde nye hus. Han var mykje med i det kommunale styre og stell, m. a. i fattigstyret og heradstyret og 15 år i formannskapet.

Då Rasmus Knutsson døydde skreiv ein granne denne nekrologen om ham:

«Rasmus K. Hareide er død 91 1/5 år gammal Far hans var Knut Gulliksson Hareide — Skule Knut — som var skolehaldar, gardbrukar og ordførar og vide kjend på Sunnmøre i si tid. Rasmus tok tidleg til på sjøen, og han var også på fyrarbeid i sin ungdom. Seinare overtok han den garden som far hans hadde brukt. Sonen J. R. Hareide driv no garden. Rasmus har drive fiske på otring, på seglskøyte, på motorbåt og litt på stimbåt og. I mange år var han kyrkjetenar i Hareid, og han var med i kyrkjetilsynet. I heradstyre, fattigstyre og andre kommunale styre var han og med. Han var gåverik, las og fylgde med i alt som ovra seg i tida. Alt frå vetostridens dagar var han aktivt med i det politiske liv og var ein medviten