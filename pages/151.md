hadde også interesse for handel, slik som faren. Det var særleg skinn og sauekjøt han var kjøpar av. I yngre år var han ofte å sjå bak disken i Larsnes Landhandel for å ekspedere kundar.

Berthe Jakobsdtr. døydde 7. september 1918, og Adolf vart gift 2. gong 23. oktober 1923 med Elise Ellingsdtr. Indresøvde, f. 27. september 1973. Med Elise hadde han ikkje barn.

Adolf Thorseth fekk Kongens fortenstmedalje. Han døydde 19. mars 1951, 85 år gammal. — 6 barn, 1—6:

1. Marcus Adolfsson Thorseth, f. 20. februar 1889. I 15—16 års alderen tok han til som betjent på Larsnes hos Karl Rønneberg. Sidan Karl døydde, heldt han fram i tenesta hos broren Kristoffer, som overtok Larsnes då Karl døydde. Medan han var i denne tenesta, vart han gift 14. mars 1918 med Nancy Jakobsdtr. Halle, Larsnes, f. 12. mars 1891. To-tre år seinare flytte dei til Årvik, der Marcus i 1927 av far sin fekk skøyte på Årvik, bnr. 1, for 8000 kroner, og han overtok også ekspedisjonen av rutebåtane.

Marcus bygde på sjøbua, innreidde butikk og tok til med handel i 1928. Også Marcus kom med i det kommunale styre og stell, og han var medlem av styret i sparebanken — etter far sin frå 1943 til 1953. Marcus var all si tid mykje plaga av astma, og han døydde 6. januar 1954. — 6 barn, I—VI:

I. Arthur Marcusson Thorseth, f. 17. august 1918. Han har folkehøgskole og handelsskole og var butikkekspeditør på ymse stader, til han i 1948 vart tilsett som kontormann ved Søre Sunnmøre Kraftlag (hovudkontoret).

Arthur Thorseth vart gift 9. august 1949 med Borghild Ragnvaldsdtr. Vågsholm frå Fosnavåg, f. 25. desember 1925. Han tok over gardsbruket etter far sin, og frå nyttår 1968 overtok han handelen som systra, Olga, hadde vore styrar av sidan faren døydde. Då han gifte seg, kjøpte han kårstova etter bestefar sin, Adolf Thorseth. Denne har han bygt på og pussa opp, slik han har eit tidhøveleg bustadhus. — 6 barn, 1—6:

1, Arnhild Arthursdtr. Thorseth, f. 2. oktober 1950.

2. Bjørg Arthursdtr. Thorseth, f. 19. august 1952.

3. Marit Arthursdtr. Thorseth, f. 8. august 1955.