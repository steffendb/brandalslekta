Paulsdtr. Synnes som var syster til Paul Paulsson Synnes, gamle Bakke Paal, gift på Leikongbakken med Brita Olsdtr. I dette andre ekteskapet fekk Ingebrikt Indresøvde og kona Malene dotra Pauline, f. 4. august 1805. Ho vart 1. januar 1826 g. med Rasmus Nilsson Havåg og dei vart buande i Indresøvde. Rasmus og Pauline hadde 11 born og av dei vart Elling, f. 1. april 1835, g. med Dorthe Olsdtr. Rovde, buande i Indresøvde (Kalkverket) og er stamfedre til dei som bur der no. Vidare hadde dei dotra Andriana, f. 11. oktober 1846 og g. 25. juni 1876 med Andreas Våge på Tarberg i Herøy. Eine broren deira var Johannes, f. 14. oktober 1837, g. 23. juni 1861 med Berthe Martinsdtr. Årskog på Rovde og budde der. Av deira born er Martha, f. 1870 og i 1894 g. med lærar Bern Torset og budde i Årvik. Vidare Johan, f. 1882 og g. med Dorothea Danielsdtr. Liseth, lærar og klokkar på Veldre i Ringsaker.

Etter ovanståande var Pauline Ingebriktsdtr. og Anne Oline Ingebriktsdtr. Indresøvde halvsystrer, og altså vart Ole Thorseth halvsyskenbarn til Elling Indresøvde, Johannes Årskog og Andrine Tarberg.

Så langt etter prost Thorseths bok: «Til minne om Ole Andreas Rasmusson Thorseth og kona Anne Andersdtr.»

Så tilbake til Rasmus Olsson Thorseth. Han gifte seg altså i 1814, 1145 år etter at faren døydde, og han tok då truleg feste på garden.

Mor mi, Anna Brandal, f. Thorseth, har fortalt at Rasmus Olsson skulle vere ein godlynt og triveleg kar. Han hadde e1 svært god sangrøyst, og han tralla og song mest alltid til arbeidet. Slik var det også ein kveld i februar 1830. Han hadde vore ved kverna i Brandal, og på heimvegen om kvelden, var det klårt måneskin og pent ver. Det kunne høyrast frå land på Skredestranda at han song med klår røyst. Men det vart også det siste dei høyrde frå han. Om morgonen, dagen etter, vart han funnen i fjøra — død, berre 36 år gammal. Ingen veit korleis dette hadde bore til, og ingenting vart gjort for å røkja nærare etter denne hendinga. Eldste sonen, Martin, var då 9 1/5 år gammal, og den yngste, Ole, var knapt 4 år.

Anne Oline Ingebriktsdtr. døydde som kårenkje, 15. april 1859, 54 år gammal. — 5 barn, A—E: