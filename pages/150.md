styrar av den norske avdeling av Kongsberg Våpenfabrikk. Han er no (1969) salssjef for Kongsberg Våpenfabrikk med bustad Kongsberg, der dei bur i eige hus. — 1 barn: Inger Marie Trygvesdtr. Hustad, f. på Kongsberg 8. august 1961.

II. Dagrunn Solveig Eriksdtr. Hustad, f. 11. juli 1933 på Hamar. Ho har real- og handelsskole og har hatt ymse kontorpostar i Oslo og på Hamar. Dei siste åra har ho vore 1. fullmektig i Hedmark fylkes arbeidskontor, Hamar. Dagrunn vart gift november 1952 i Oslo med Kjell Jansen frå Stange, f. 18. april 1929 av foreldre Hjalmar Jansen frå Stange og kone Gunda.

Kjell Jansen er elektrosveisar på ein bil- og traktorverkstad i Hamar og dei bur der. Hobby: Kjell har vore ivrig fotballspelar, men sidan han kom litt opp i åra, har han vore fotballdommar. — 3 barn, 1—3:;:

1. Eva Siv Kjelldtr. Jansen, f. 21. februar 1953 i Hamar. Ho har gått 9-årig folkeskole og handelsskole.

2. Stig Henning Kjelsson Jansen, f. 14. november 1960.

3. Dag Erik Kjellsson Jansen, f. 22. april 1963.

8. Sara Danielsdtr. Liseth, (i 2. ekteskap med Berthe Aarskog), f. 9. juli 1916. Frå ho vart vaksa, har ho vore mykje helseveik og vore heime hos mor si. Ho bur framleis i barndomsheimen på Rovde. Ugift.

h. Adolf Martinsson Thorseth, f. 20. november 1866, g. 20. juli 1887 med Berthe Jakobsdtr. frå Remøy i Herøy, f. 12. februar 1959. Han fekk skøyte av far sin på bnr. 1, Årvik, den 12. november 1887, for kr. 3000. Adolf Thorseth bygde steinkai i Årvik, og der vart anløp av motorrutebåtane som trafikkerte her den tida.

Då Sande og Rovde Sparebank vart skipa i 1898, kom Adolf Thorseth med i det første bankstyret, og med unntak av åra 1901 og 1902, var han med i styret heilt fram til 1942. Frå 1927 til 1942 var han formann i styret. Det kan her nemnast at ingen tenestemann i banken til no har så lang tenestetid som Adolf Thorseth. Elles kom han tidleg med også i det kommunale styre og stell. Han var i mange periodar med i kommunestyret, formannskapet og skolestyret og i andre nemnder og utval. Han var varaordførar og formann i skolestyret. Adolf