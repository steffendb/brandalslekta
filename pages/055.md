Caroline døydde av hjerneslag februar 1967, 79 år gammal. — 4 barn, I—IV:

I. Gerd Alvsdtr. Brandal, f. i Volda 18. oktober 1921. Ho tok handelsgymnaset i Volda og var i mange år kasserar ved Fellesmeieriet, Oslo. Gerd vart gift 7. mai 1955 med cand. jur. Magnus Austad frå Haugesund, f. 1. november 1918. Austad er sekretær i Statens Lånekasse for studerande ungdom, og Gerd er framleis i full kontorpost. Dei har bygd nytt bustadhus i Unnarennet 5, Oslo og bur der. — 1 barn: Gro Magnusdtr. Austad, f. 7. september 1956.

II. Kjell Alvsson Brandal, f. i Volda 16. april 1924. Eksamen artium 1947 etter avbrot 1943—1946, då han gjorde teneste i luftforsvaret i England og Kanada. Førebuande prøve filosofi og latin våren 1948. Studerte politisk historie og idéhistorie ved Universitetet i Oslo og hadde praksis i ymse greiner av sentraladministrasjonen til 1952. Journalistkurs i 1953 og frå januar 1954 journalist i Venstres Pressekontor, Oslo, som stortingsmedarbeidar. Frå hausten 1946 til våren 1959 journalist i Sunnmørsposten, Ålesund, siste tida som styrar av avdelingskontoret for Søre Sunnmøre i Ørsta. Frå mai 1959 tilsett som velferdssekretær i Fiskeridirektoratet, Bergen, og frå same tid velferdssjef med tenestestad i Lerwick på Shetland. Frå september 1966 beordra til teneste i same stilling med tenestestad Færingehavn, Vest-Grønland.

Kjell vart gift 1960 med Dagmar Kari, f. Melle, f. 29. august 1928 i Ørsta. Folkehøgskolen 1945—46 og var tannlækjar-søster frå hausten 1946 til hausten 1959. — 3 barn, 1—3:

1. Alv Dag Kjellsson Brandal, f. 1960.

2. Stig Giske Kjellsson Brandal, f. 1961.

3. Bjørn Kjellsson Brandal, f. 1962.

III. Åse Alvsdtr. Brandal, f. 22. desember 1926 i Volda. Eksamen artium og var mange år tilsett som sekretær ved Oslo skolekontor. Ho vart gift 17. januar 1959 med Ole Sverre Berg frå Oslo, f. 25. august 1917. Berg er handelsutdanna og dei har begge kontorpost i Oslo.

Adoptivbarn: Marius Berg, f. 3. november 1964 på det norske sjukehus i Soul, Syd-Korea.