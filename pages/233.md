## Saunes (Nesa)

D. Andreas Andersson Saunes, f. 15. august 1830, g. 7. juli 1861 med Oline Ellingsdtr. Hatlø, f. 9. mai 1833. Andreas tok over farsgarden på Saunes (Nesa) og var gardbrukar og fiskar. Dei hadde ikkje barn.

Andreas Andersson døydde 10. juni 1903.

a. Rasmus Nilsson Indreflø, f. 29. juli 1852, g. 16. mai 1886 med Oluffa K. Flø frå Ulstein, f. 9. september 1861.

Sidan morbroren Andreas Andersson Saunes ikkje hadde barn etter seg, vart det Rasmus som kom til å taka over dette bruket på Saunes (Nesa). Han tok samstundes Saunes som familienamn. Han var gardbrukar og fiskar.

Rasmus Nilsson døydde 24. februar 1924 og Oluffa døydde 14. mars 1958. — 10 barn, 1—10:

1. Andreas Rasmusson Saunes, f. 21. februar 1887, g. 6. juli 1913 med Rasmine Pedersdtr. Myklebust frå Syvde, f. 11. mai 1889. — Andreas var i ungdommen fiskar. Han og broren, Nils, delte farsgarden i 2 like delar, og Andreas fekk gamletunet. Andreas Saunes tok tidleg til som emissær for Kinamisjonen. Han reiste og virka for denne misjonen i Møre, Bergen og Hallingdal krinsar. Han virka også eitt år i Namdal krins. I alt var Andreas Saunes i teneste for Kinamisjonen i 40 år.

Andreas Saunes døydde 30. september 1961 av lungekreft. — 7 barn, I-VII:

I. Oluffa Andreasdtr. Saunes, f. 8. mars 1914, g. 1945 med Johan Kanck frå Bodø, f. 1914. Han er maskinist og reiser i