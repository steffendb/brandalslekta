I Ragnar Asbjørnsson Thorseth, f. 17. februar 1948. Han har eksamen artium og er tilsett som journalist i «Fjordane Tidend», Måløy.

I august 1969 gjorde han ei bragd i og med at han rodde i ein liten færing frå Måløy til Lerwick på Shetland. I Lerwick vart han fyrsteleg motteken då om lag 1200 personar var møtt opp på bryggja for å ta i mot han. Han brukte 132 timar på
turen.

Velferdssjef Dale overrakte ein diger blomsterbukett frå Thorseth sin arbeidsgivar, redaktør Per Gunnar Larsen i «Fjordane Tidende» og Johan Skaar i Måløy. På kortet som følgde med buketten stod det: «Well done, never do it again.»

Den engelske dronninga, Elisabeth, med følgje kom på denne tid til Shetland for å vera med i feiringa av 500-års jubileet for avtalen mellom Skottland og Danmark/Noreg, som førde til at øygruppa kom inn under skotsk — og seinare britisk styre. Under dronningvitjinga på den internasjonale utstillinga i St. Clemends Hall i Lerwick den 6. august, vart det ordna slik at Thorseth fekk høve til å helsa på den engelske dronninga og prins Philip. Då Ragnar Thorseth kom tilbake til Måløy kunne ein m. a. lese dette i Sunnmørsposten:

«Ragnar Thorseth fikk vikingskip i sølv frå Måløy kommune. Du har vist vilje, mot og styrke, sa ordfører Iversen. Shetlandsroeren Ragnar Thorseth er ved en enkel høytidelighet på Hagens Hotell i Måløy overrakt et vikingeskip i sølv fra Vågsøy kommune ved ordfører Leif Iversen. Inskripsjonen på begge sider i stevnen var «Ratho», mens det på babords side stod: «Takk for stor bragd. Vågsøy kommune». På styrbord side: «Ragnar Thorseth, august 1969. Vilje — Mot — Styrke.» Ordføreren framholdt i sin tale bl. a. at det var med stor glede han på vegne av kommunen og innbyggerne i Måløy kunne
ønske Thorseth velkommen tilbake.»

II. Baard Asbjørnsson Thorseth, f. 5. april 1949. Han har realskolen og teikneassistentlina ved Herøy Yrkesskole (1969).

8. Sigurd Rasmusson Thorseth, f. 10. juli 1910. Han omkom på reise til Alesund 29. desember 1924.