7. Grace Knutsdtr. Espenak, f. 25. oktober 1928, g. 8. mars 1952 med Charles Josef Woglom, f. 22. mars 1927, av foreldre: William Woglom, f. 28. desember 1900 og kone Katryn, f. Ward, f. 15. april 1900. William Woglom døydde 28. mai 1955 og Katryn døydde 1. februar 1967. Charles er «fireman» og dei bur i Staten Island, N. Y. — 2 barn, I—II:

I. Cheryl Lee, f. 29. juni 1954.

II. Steven Charles, f. 20. juli 1955.

Sofie Espenak døydde 11. juni 1934 av tuberkulose. Knute vart 2. gong gift med Jane, f. i Brooklyn, N. Y. Dei vart gift i Palm Springs, California, 29. oktober 1961. (Knute hadde eit syskenbarn som var gift der.)

b. Andreas Jakobsson Brandal, f. 14. mars 1854, g. 1881 med Anna Olsdtr. Thorseth frå Aurvåg i Herøy, f. 1. januar 1862, av foreldre: Ole R. Thorseth og kone Anne Andersdtr. Saunes i Ulstein.

I yngre år gjekk Andreas Amtskolen på Sjøholt. Så tok han til som bygningssnikkar og var med å bygge mange hus.

Han fekk skøyte av sin far på garden 26. januar 1881 for kr. 2000. Like etter han gifte seg, bygde han nye hus på garden, først stovehus. Han sette det opp på Bakken, og etter den tid var det stort og rommeleg med plass i 1. høgda for 2 huslydar. Andreas hadde også interesse for gardsdrifta og i hans brukstid vart ca. halve garden oppdyrka. Som vanleg den tida dreiv han torskefiske om vinteren, hadde eigen båt, ein «Møring», men kring 1897 slutta han med fiskeriet og selde båten.

I 1898 vart det oppretta postopneri i Brandal. Det fekk namnet Sørbrandal og Andreas vart postopnar. Nokre år seinere fekk Sørbrandal anløp av rutebåtane, «Søndmøre dampskibsselskab», og Andreas vart ekspeditør. På ymse stader var folk på denne tid byrja med skogplanting, og 1897 tok Andreas til med eit fredskogfelt, gran og furu. Det var det første i Brandalsbygda.

Anna Olsdtr. gjekk i sin ungdom husmorskolen på Egset, Volda. Ho var ei gild og hjartansgod husmor og mor. Det fall helst i meste lag av arbeid på henne, då ho forutan huset og barneflokken også måtte ta seg av fjøs og løe, for Andreas