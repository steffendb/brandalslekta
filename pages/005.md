## Føreord

Ein skal aldri seie aldri heiter det, men om nokon hadde spurt meg, då eg var i 70-åra, om eg ville skrive ei slektsoge, så måtte svaret ha blitt nei. Eg hadde i den tida for lite interesse for slektgransking.

Kring 1960 skulle soga om Sande og Rovde førast à jour, og eg vart utpeika til å ta ein lut av dette arbeidet her i heimegrenda. Etter kvart som eg arbeidde meg fram med dette fekk eg god greie på slekter og ymse tilhøve her i grenda, som eg før ikkje kjende til. Dette skapte interesse for det gamle som hadde vore, og for slektene.

Bror min, Alv, interesserte seg for slektsarbeid, og han byrja i 1946—47 å røkje etter for å finna fram til ættlingar etter besteforeldra våre. Han fekk samla nokre spreidde opplysningar om einskilde av slekta, men så vart han sjuk og måtte gi opp. Han ville så ha meg til å halde fram med dette arbei det, og det fall meg ikkje lett å seia nei i ein slik situasjon. Endå eg hadde passert 80 år, bar det til med skriving til slekta og det vart med tida mange, mange brev. Dei fleste eg kom 1 samband med var svært greie og synte interesse for saka og ønskte meg til lukke med tiltaket. Men likevel fann eg ut, at det ville skunde på å få samla inn stoffet om eg reiste rundt og fekk tala med slekta. Det vart til slutt mange reiser, og eg vart alltid godt motteken, og det takkar eg for.

Det er nok slik at einskilde har fått ein breiare og meir fyldig omtale enn andre, og dette heng saman med at av dei eg kjende, tok eg med det eg fann hadde interesse. Eg har prøvd