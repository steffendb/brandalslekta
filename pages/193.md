foreldra døydde, har ho vore i teneste med bror sin, Ole, mest i huset og på postkontoret. — Ugift.

7. Elias Hansson Tjervåg, f. 27. juli 1903. I sin ungdom var Elias i mange år arbeidar i Statens Hamnestell, og dette arbeidet har han bolkevis hatt fram til 1968.

Elias Tjervåg vart gift 25. mars 1940 med Bertha Kristine Kjelstadli frå Eidså, f. 31. juli 1910. Dei kjøpte så gardsbruk på Lauvstad, Dalsfjord. Dette mista dei ved odelssøksmål nokre år seinare. Bygsla deretter dr. Tørlens gardsbruk i Fiskåbygd, men etter nokre år kjøpte dei Rikard Rolandsens småbruk nå Rusten i Fiskåbygd og bur der. I 1968 fekk Elias kappa bort venstre tommelfinger og skadd peikefingeren i hamnestellet, så han er delvis invalid og er heime. Sidan Elias har vore så mykje borte frå heimen, har det vorte nok å stå i for Bertha, men svint og grei som ho er med alt sitt arbeid, har ho greidd det utrulege. — 2 barn, I—II:

I. Solfrid Randi Eliasdtr. Tjervåg, f. 27. desember 1940. — Ungdomsskole. Ho vart gift i 1963 med Magne Røyset frå Årsheim, Selje.

Magne er fiskar, og dei bur i Solfrid sin barndomsheim på Rusten, Fiskåbygd.

II. Ingebjørg Henny Eliasdtr. Tjervåg, f. 30. mars 1949. Ho gjekk Borgund Yrkesskole — sylina — og har seinare hatt arbeid ved trikotoasjefabrikken, Eidså.

8. Borghild Hansdtr. Tjervåg, f. 24. november 1905. Ho gjekk Sunnmøre Ungdomsskole, Ulsteinvik, og i yngre år var ho ute i teneste ymse stader, men sidan foreldra tok til å koma opp i åra, har ho vore heime og vore dei til stor hjelp. Ho tok såleis tidleg over fjøsstellet. Etter foreldra døydde var Borghild framleis heime og var bror sin, Ole, til stor hjelp med det førefallande arbeidet på garden. — Ugift.

9. Gudrun Hansdtr. Tjervåg, f. 27. februar 1908. Ungdomsskolen i Ulsteinvik. Ho vart gift 17. juli 1937 med Nils Knutsson Aspevik, f. 22. oktober 1905.

Nils Aspevik er utlærd skomaker, og ved sida av småbruket,