med Borghild Kleven frå Ulstein, f. 15. juli 1924, av foreldre Marius Kleven og kone Kornelia, f. Yksnøy.

Daniel Slettevoll har realskole og Otto Treiders Handelsgymnas, Oslo. Etter krigen starta han konfeksjonsfabrikk på Rovde, og etter nokre år kosta han nytt bygg for fabrikken. Han har også vore forretningsførar for Rovde Trygdekasse sidan far hans døydde i 1941. Etter at Syvde kommune og Rovdestranda av Rovde kommune vart tillagt Vanylven kommune har han vore kontormann ved Vanylven Trygdekasse. — 6 barn, 1—6:

1. Ingrid Danielsdtr. Slettevoll, f. 30. august 1950. Eksamen artium 1970.

2. Kirsti Danielsdtr. Slettevoll, f. 4. juli 1953. Realskole og elev ved gymnaset på Nordfjordeid (1969).

3. Dagrunn Danielsdtr. Slettevoll, f. 24. mars 1955.

4. Magne Danielsson Slettevoll, f. 8. april 1957.

5. Brit Unni Danielsdtr. Slettevoll, f. 10. februar 1963.

6. Dagfinn Danielsson Slettevoll, f. 23. juli 1966.

II. Petra Ivarsdtr. Slettevoll, f. 11. september 1922. Handelsskole. Ho har vore kontordame i Oslo på skrivarstova åt Noregs Ungdomslag i 20 år, i Kooperative i 3 år. Er no (1969) sekretær i Samnemnda for studiearbeid. Petra Slettevoll har ord på seg for å vera svært arbeidssam. Ho vart såleis sitjande på kontoret utover arbeidstida til ho vert ferdig med arbeidet sitt. Dette har vorte påskjøna av arbeidsgjevaren, slik at ho har høgare løn enn vanleg.

III. Hjalmar Ivarsson Slettevoll, f. 11. september 1924, g. 1953 med Olaug Matiasdtr. Hide frå Gjerdsvika i Sande, f. 15. oktober 1932, fødd av foreldre Matias Hide og kone Sara, f. Gjerde.

Hjalmar Slettevoll har eksamen artium. Han var lærar 1 år ved realskolen på Haramsøy, og eitt år vikar ved folkeskolen i Sørbrandal. Han tok lærarskolen på Hamar og vart så tilsett ved skolen i Gjerdsvika i Sande, der han no er skolestyrar.

Hjalmar Slettevoll kom så å seie med ein gong inn i Sand kommunestyre og formannskap, og han vart varaordførar. Dei ville også ha han til ordførar, men det fråbad han seg, då han hadde så mykje arbeid i skolen at det ville bli umogleg