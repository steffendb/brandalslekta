g. 1872 med Johannes Olsson Dimmen frå Ulstein, f. 11. juni 1850.

Skøyte frå Samund Olsson i 1871 for 55 spd. Han tok Torvik som familienamn. Då Johannes kom til Torvik, låg gardsbruka i teigebyte. Han fekk rekvirert utskiftning, og då denne var ferdig, fekk kvart bruk si jordvidde samla i ein eining. Johannes var mykje interessert i gardsbruk, og i hans brukstid vart mykje av garden oppdyrka. Han hadde også religiøse interesser og var mykje nytta som talar på kristelerge samkomer, og han reiste noko som emissær. På denne tid var det vanleg — på desse kantar — at emissærane ikkje hadde løn. Dei reiste heilt friviljug og fekk då som no mat og hus der dei budde.

Det var også vanleg på den tid at dei reiste gratis på rutebåtane, — Søndmøre Dampskibsselsskab. — Eg kan godt minnast at Johannes Torvik var så å seie årviss i Sør-Brandal,
særleg før århundreskiftet. Om kveldane heldt han så møte i skolehuset.

Pauline Gulliksdtr. døydde 22. februar 1922 og Johannes Olsson døydde 18. januar 1942. — 7 barn, 1—7:

1. Gurine Elise Johannesdtr. Torvik, f. 20. september 1872, g. 1904 med Ole Olaisson Nærø, f. 22. oktober 1867. I 1906 fekk Ole skøyte av sin far på det kårstykket faren heldt av då han selde det meste av garden til sonen, Abel. Kårstykket vart verande br.nr. 1. I kjøpet av kårstykket fylgde med part i Buholmen og Småholmane.

Ole Olaisson gjekk styrmannsskolen i Bergen og var i yngre år ute til sjøs som styrmann. Han døydde 19. september 1924 og Gurine Johannesdtr. døydde 11. februar 1941. — 2 barn, a—b:

a. Olga Gurine Olsdtr. Nærø, f. 2. september 1904. Ho gjekk lærarskolen i Stavanger, men fekk difteritt og døydde 14 mai 1923.

b. Johan Olsson Nærø, f. 2. august 1909. Han har skøyte frå sin far på br.nr. 1 frå 1924. I yngre år dreiv han vinterfiske. Seinare har han vore på småbruket.

Hobby: Han har interesser i soge — særleg om slekta.

2. Elise Solvinna Sofie Johannesdtr. Torvik, f. 13. februar 1874, g. 1902 med enkjemann Andreas Eliasson Leinebø, f.