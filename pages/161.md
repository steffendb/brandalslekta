farsyster til Andreas Saunes som vart gift med Oluffa Thorseth.

9. Ragnhild, f. 11. desember 1833 og døydde 20. desember 1871. Ho vart gift 14. juni 1863 med Annanias Torgeirson Håskjold, f. omlag 1830 på Håskjold i Volda. Annanias var husmann under prestegarden i Dinnasund og døydde som kårmann i Vågen, Dinnasund. Av barna vaks 3 opp og fekk etterslekt. Sonen Tobias fekk kjøpt plassen og litt jord til då prestegarden vart seld. Ætta sit på bruket enno.

10. Peter, f. 4. august 1836, gift 28. mai 1865 med Tomesina Larsdtr. Saunes, f. 4. mai 1843. Peter rudde seg ein plass i Ulsteinvik, Nygjerdet eller Vikebakkane, som det heiter i dagleg tale. Dei hadde mange barn og det er barnebarna til Peter og Tomesina som no eig og brukar Nygjerdet. Dei har også teke Nygjerdet til etternamn.