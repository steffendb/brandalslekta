## Moldskred

h. Anne Gurine Nilsdtr. Indreflø, f. 17. mars 1870, g. 1892 med Peter Larsson Moldskred frå Ulstein, f. 5. oktober 1868.

Peter Moldskred skulle vera ein roleg og klok mann. Han tenkte ut planar for dei mange tiltaka sine, og han hadde ei eiga evne til å realisera dei. Som vaksen byrja han som fiskar. Så leigde han sjøbu på Saunes i Ulstein og kjøpte og salta fisk og sild. I 1893 tok han over gardsbruket på Moldskred etter far sin, og i si brukstid dyrka han opp om lag 50 mål. Arbeidsreiskapa den gongen var spade, hakke og spett. I 1930-åra fekk han Møre Landbruksselskap sitt diplom med inskripsjon for rasjonell gardsdrift.

Peter Larsson kjøpte i 1928 parsellen «Borg» i stranda ved Haddal, bygde kai og silderøykeri, og i 1931 bygde han bustadhus same stad. Sonen Ludvik tok samstundes til med landhandel i kjellaren.

I 1920-åra kjøpte Peter Moldskred, saman med broren, Andreas, rutebåten «Grei» og sette han i rute på Ålesund—Volda—ytreleia. Alt i 1930 selde dei «Grei» til Møre Fylkes Ruteselskap, som det heitte den gongen, med atterhald om at han skulle anløpe Haddal 3 gonger i veka.

Midt i alt dette fekk Peter Larsson også tid til å streife rundt i bygdene som hestehandlar.

Peter Larsson døydde 28. juli 1957, 89 år gammal, og Anne Gurine Nilsdtr. døydde 26. oktober 1957, 87 år gammal — 12 barn, 1—12:

1. Nils Andreas Petersson Moldskred, f. 31. august 1893, g.