det slik at han skulle leie den daglege drifta av kalkverket, men bokhaldet skulle utførast av kontoret i Oslo. Få år seinare kjøpte Dyrhol gardsbruket i Breivika, og flytte dit frå øvre Knotten i Sande, der han hadde bygd nye hus og budd ei tid. I 1936 overtok han også kalkverket, som no hadde igang drift både i Breivik og på Sponga. Dei siste åra har han og drive med trelasthandel, trevarefabrikk og entreprenørverksemd. Ingvald Dyrhol har vore leiar av desse verksemndene til 1 fjor, (1967) då sonen Peter vart disponent. Dyrhol har hatt eit overskot av arbeidskraft og pågangsmot, og det har også kome bygda til gode. Han var i lengre tid medlem av Rovde kommunestyre, og var før den tid medlem av gamle Sande heradstyre og like eins i det nye Sande i den første valbolken etter kommunereguleringa. Han er ein mann med klare meiningar, og har god evne til å formulere dei i ord. I kommunestyret har han merkt seg ut som ein framifrå debattant. Han var elles mykje med i likningsstellet og hadde mange andre kommunale tillitsverv i Rovde. Det vil sikkert bli folksamt i Breivika fredag, og vi blander oss i koret og ynskjer til lykke med åremålsdagen.» (T-t).

Før Ingvald Dyrhol kom til Breivik, var han ei tid i arbeid med bygging av Kylling jernbanebru på Verma i Romsdal. Kona hans, Magda, f. Tødenes, har vore han til stor hjelp og støtte. Ho har stade trufast ved sida hans i alle desse åra. — 7 barn, I—VII:

I. Bård Ingvaldsson Dyrhol, f. 27. juni 1929, g. 26. juli 1958, med Marit Antonsdtr. Vasstrand frå Larsnes, f. 28. april 1936. Husmorskolen. — Bård gjekk 2 år i lære på trevarefabrikk, eitt år elev ved Bjørdals teikne- og arbeidsskole, Molde. Han er tilsett som driftssjef på det tekniske og mekaniske område både for trevarefabrikken og kalkverket.

I. Peter Ingvaldsson Dyrhol, f. 9. desember 1931, g. 28. des. 1961 med Haldis Persdtr. Halle frå Hallebygda, Larsnes, f. 2. januar 1935. Haldis har real- og husmorskole. Peter tok realskole i Syvde, handelsskole i Volda, eksamen artium på Nordfjordeid og 3-årig handelshøgskole i Bergen. Han er siviløkonom. Han var så 4 1/2 år i Oslo som bedriftskonsulent i