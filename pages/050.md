// Bilde
Kornelia (Lillemor) og Gunnstein Endresen. Barna f. v.: Ole, Tormod, John og Harald. (1966).

frie natur. Etter 7 år slutta han ved kontoret og reiste heim att for å taka over farsbruket. På denne tid låg heile Åram i teigebyte med alle husa, ca. 30 i talet med store og små, samla og samanstuva i ei klynge på noverande b.nr. 3. Hans rekvirerte utskiftning på innmarka, og den vart ferdig i 1894. Bruksnr. 1 vart delt i 2 like bruk. Den fråskilde parten fekk b.nr. 5, og dermed var det på Åram fire likeverdige bruk.

Hans fekk skøyte av far sin på b.nr. 5 den 3. mars 1901 for kr. 1000. Han bygde nye hus på bruket, først bustadhus og 2—3 år seinare løe.

Hans Jonasson vart tilsett som fastløna sersjant 1885, furer 1900, kommandersersjant 1905 og fanejunker 1910. Han tenestgjorde ved Bergens bataljon frå 1885, ved Nordfjord bataljon frå 1889 og ved Møre Infanteriregiment frå 1911. Han fekk avskil etter søknad 1. mai 1916.

Hans kom tidleg med i det kommunale styre og stell, skolestyret, heradstyret og formannskap, og han vart ordførar i Sande i 1904, då Rovde vart fråskild Sande som eige herad, og han held fram som ordførar samanhengande i 15 år. Etter at han slutta som ordførar, var han i mange år formann i Sande forliksråd.