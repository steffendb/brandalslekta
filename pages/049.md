2. Karstein Torjusson Bakke, f. 4. november 1947. Real- og lærarskole. Han er lærar.

3. Anne-Karin Torjusdtr. Bakke, f. 20. mai 1950. Ungdoms- og realskole. Ho går no på lærarskole (1968).

VI. John Jakobsson Brandal, f. 2. desember 1922, g. 6. februar 1954 med Ella Lindstad frå Oslo, f. 11. september 1923. Ella er handelsutdanna og hadde kontorpost i Oslo før ho gifta seg. John tok realskole og eksamen artium som privatist. Det meste av tida var han heime og dreiv sjølvstudium. Han er cand. real. og har heilt frå han var ferdig med studietida i Oslo i 1953, vore tilsett ved Papirindustriens forskningsinstitutt, Oslo. Det meste av studietida i Oslo arbeidde han seg fram sjølv — tok småjobbar av ymse slag. Bustad: Bygdøy Terasse 20, Oslo. Dei har 1 barn: Nina Hjørdis Johnsdtr. Brandal, f. 18. juni 1957.

VII. Kornelia (Lillemor) Jakobsdtr. Brandal, f. 26. september 1924, g. 1951 med Gunnstein Endresen frå Sødal ved Kristiansand S., f. 14. september 1919. I sin ungdom var Kornelia sydame. Ho dreiv systove i Isfjorden, Romsdal, i mange år, og hadde lærlingar. Kornelia har arva sin mors givnad til å vere flink å lesa, særleg vers er ho ein meister å seie fram. Gunnstein er eigar av lastebil og driv transportforretning, og for nokre år sidan tok han over småbruket etter far sin. Bustad: Sødal, Oddernes, Kristiansand S. — 4 barn, 1—4:

1. Ole Arild Endresen, f. 14. juli 1953.

2. John Karstein Endresen, f. 2. april 1957.

3. Harald Endresen, f. 9. august 1961.

4. Tormod Endresen, f. 20. september 1966.

Ole Andreasson Brandal (3) vart gift og budde på Åram. Men først litt om Åram, g.nr. 38, br.nr. 5, og huslyden der.

Hans Jonasson Åram, f. 13. juni 1861, var den første eigar av br.nr. 5. Han gjekk underoffisersskolen i Bergen, og så vart han i 1884 tilsett som kontorist hos ein sakførar i Bergen.

Hans Jonasson vart gift i Bergen 13. juni 1887 med Anna Johannesdtr. Håberg frå Hakallestrand, f. 3. september 1863.

Kontorarbeidet vart i lengda alt for roleg for Hans, for han var liksom skapt til å ferdast og ha sitt yrke ute i Guds