Andreas var gardbrukar og fiskar. I yngre år arbeidde han i hamnestellet — på hamneanlegget i Flø, Ulstein, i sommarhalvåret. Om vinteren var det torske- og sildefiske han gjekk inn for, og som 21-åring var han førar av ottringsbåten som han — saman med nokre sambygdingar — var eigar av. Han var ein av dei første i Ulstein som kosta seg motorbåt. Det var «Fram». Andreas Saunes var alltid rekna som ein av storfiskarane i Ulstein. Han var gløgg og djerv. Han sette gjerne store krav til dei han hadde med å gjera, men samstundes sette han minst like store krav til seg sjølv. Hit bel etter første verdskrigen vart båten seld, og etter den tid var han i mange år med fiskebåten «Hugen» som mannskap.

Andreas Saunes var også ein flink gardbrukar, dreiv også med nydyrking og fekk såleis ei pen inntekt av gardsbruket, som han sjølv brukte å seie: «Skulle eg ikkje fått ei bra inntekt av fjøset, korleis kunne eg då greie meg?»

Sidan Andreas var så mykje borte frå heimen på fiske, vart det nok å stå i for Oluffa. Ho hadde huset og barna å taka seg av og dertil eit etter måten stort fjøs. I fisketida fekk ho desutan arbeid med mat og stell til «leigdemennene». Ein kan undrast over korleis ho makta alt dette — tynn og tender som ho var.

Hobby: Frå ungdommen av og heilt opp til alderdommen tok han seg av skolebarna som søndagsskolelærar.

Oluffa Olsdtr. døydde 19. juli 1928 og Andreas Saunes døydde 25. februar 1946. — 6 barn, 1—6:

1. (Pleieson) Johan Andreas Tobias Saunes, f. 24. august 1889, g. 13. oktober 1914 med Berthe Karoline Gustava Sundgot, f. 7. juni 1891.

Johan var i sin ungdom fiskar, men seinare fann han seg arbeid på land. — 6 barn, I—VI:

I. Anna Josefine Johansdtr. Saunes, f. 29. august 1915. Ho reiste til sjøs og er salongjente, ugift.

II. Johanne Johansdtr. Saunes, f. 25. juni 1917, g. 5. mars 1939 med Josef Ringstad frå Haddal, f. 27. august 1904.