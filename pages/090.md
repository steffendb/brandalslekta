## Sætherslekta (Gjøsundsæter)

Gjøsundsæter ligg lengst nord på Valderøy, ved Gjøsundet, som skil Valderøy frå Vigra. Det er no bru over dette sundet.

Br.nr. 2, Stølen vart rydda som plass frå 1811 av Ole Olsen Fiskergård, f. 1776. Sonen Lars Olsen, f. 1814 var brukar av Stølen frå 1837. Han vart i 1838 gift med Ingeborg Nilsdtr. Hoff. Lars døydde, og Ingeborg vart gift på nytt i 1861 med Størkar Madsson Uggedal. Dei flytte frå garden og denne vart overteken som bygsel i 1860 av:

F. Ole Britanus Ivarsson Brandal frå Hareid, f. 17. mai 1831, g. med Henninge Sivertsdtr. f. 1831. Henninge døydde 1883 og Ole vart gift 2. gong med Anne Karlsdtr. Nedregotten, f. 1857. Han heldt fram med å dyrke opp plassen, og han dreiv også noko fiskeri — særleg torskefiske om vintrane. Det var 9 barn i 1. ekteskap og 5 i det andre. Ole tok namnet Sæther som familienamn. Det var vanleg den gongen å bruke gardsnamnet der ein budde som slektsnamn.

Ole Ivarsson døydde 1911 og Anne Karlsdtr. døydde 1945. — 10 barn, a—j:

1. ekteskap:

a. Johan Olsson Sæther, f. 1. desember 1856. Som vaksen reiste han til Ålesund, der han vart handelsbetjent med ei rik enkje etter kjøpmann Ørstavik. Endå ho var mykje eldre enn Johan, vart dei gifte og han vart dermed medeigar i forretninga. Johan Sæther var sikkert ein fiks og smart forretningsmann, men med tida vart det så som så med finansane. Han