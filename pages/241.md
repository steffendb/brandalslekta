## Song til Ulsteinvik.

Som ei dronning millom møyar,

utmed havet der i vest,

ligg du kransa av små øyar
og å livd for storm og blest.
Imot sør i bakkehellet -
kringom blenkjer våg og vik,
:/: og mot nord i ly av fjellet
der ligg bygda Ulsteinvik. :/:

I frå våg og vik og grender
skip og båtar stemner ut,

over hav mot fjerne strender
fòr så mang ein grepa gut.
Siglde der si stolte skute
gjennom storm og ville kav.

:/: Mange fekk si grav der ute
og vart gøymd i djupe hav. :/:

Her er fjell og fjord og strender,
bratte lier, berg og skar.

Her har fedres trugne hender
rudt og bygt vår ættargard.
Imot tind og nut og kollar
blenkjer sund kring holmar små.
:/: Smale grender, grøne vollar
som seg speglar mot det blå. :/:

Kor me enn i verda vankar
barndomsbygda er oss kjær,
og i lengt og varme tankar
ho vårt hjarta då er nær.
Mang ei bygd vi fann på ferda
som var fager god og rik

:/: ingen stad i heile verda
er som bygda Ulsteinvik. :/:

Gjev du alltid fram må stiga
i din vokster, i din prakt.
Aldri ned i avmakt siga,
vi ikring deg vil stå vakt.
Fedrearven vil vi tryggja,
gjera bygda stor og rik,

:/: og i kjærleik saman byggja
deg vårt fagre Ulsteinvik. :/:

10. Andrea Rasmusdtr. Saunes, f. 3. mars 1904, g. 1929 med Kristian Dahl frå Vistdal. Han var disponent for BP-bensinstasjon, Ålesund. Bustad: Røysegt. 19, Ålesund. Kristian Dahl døydde 1968. — 4 barn, I—IV:

I. Olav Kristiansson Dahl, f. 29. januar 1931, g. 15. desember 1956 med Magnhild Flø frå Ulstein, f. 28. juli 1937. Olav er handelsutdanna og er mekanikar. Han driv eigen verkstad i Ålesund. Dei bur i barndomsheimen. — 4 barn, 1—4:
1. Elisabeth Olavsdtr. Dahl, f. 10. juni 1957.
2. Kristian Olavsson Dahl, f. 6. desember 1958.
3. Olav Olavsson Dahl, f. 27. oktober 1961.
4. Lillemor Olavsdtr. Danhl, f. 16. juli 1969.