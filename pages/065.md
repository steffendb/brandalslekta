frå Grytten i Romsdal, f. 1840, g. 8. september 1867 med Berthe Ottosdtr. Rønnestad, f. 1845. Jon fekk plassetel av Jakob Brandal 17. desember 1868. Jon Andersson døydde 22. november 1875, og enkja, Berthe flytte då til Rønnestad og vart seinare gift med Rasmus Fløde, Stadlandet.

Nikolina Olsdtr. Steinsvik, f. 1848, bygsla så plassen etter Jon. Ho vart gift 14. juni 1874 med enkjemann Ingebrikt Hansson Gurskevik, f. 1814. Han hadde ei tid vore ølhandlar
i Ålesund, men kom så til Brandal der han døydde av kreft 30. mars 1884, 70 år gammal. Nikolina reiste då til broren, Sjur Djuvik, der ho døydde 7. oktober 1891, 43 år gammal.

d. Ivar Jakobsson Brandal, f. 17. juni 1863, g. 1887 med Sunneve Larsdtr. Folkestad frå Volda, f. 4. mai 1859.

Ved skyldskifte av 3. juli 1891 vart plassen Strand fråskild bnr. 1, fekk namnet Strand, bnr. 4 og skyld mark 0,74. Skøyte frå Andreas Jakobsson til broren Ivar Jakobsson på Strand for kr. 650, dagsett 15. januar 1895. I 1898 bygde han nytt bustadhus. Denne plassen var for liten til å gi livsnæring til ein huslyd. Ivar måtte difor vekk på arbeid. Han var mange år i Bergen på tranbrenning saman med svogeren sin, Ole Olsson Slettestøl, som var formann. Dette var sesongarbeid så Iver var heime ein del av året. Dei hadde då til vanleg tenestejente sommarhalvåret.

Dei hadde ikkje barn, men Ivar Jakobsson hadde frå før ein gut, Rasmus, med Helene Rasmusdtr. Krabbesti. Dei første åra var Rasmus med mora, men så tok Ivar Jakobsson han til seg og han vart oppfostra der.

Sunneve Larsdtr. døydde 13. juli 1937 — 78 år gammal. Ivar Jakobsson døydde 20. januar 1948 — 85 år gammal .— Han døydde hos sonen i Rustene, Ørsta, men han er gravlagd på Åram kyrkjegard.

Rasmus Ivarsson Brandal, f. 14. april 1884, g. 1916 med Ida Abelsdtr. Sætre frå Syvde, f. 15. februar 1884. Rasmus gjekk i snikkarlære og var ei tid bygningsmann. Han var også med på torske- og sildefiske om vinteren. I denne tid budde huslyden i hans barndomsheim. I 1919 flytte han med huslyd til Rustene, Ørsta, der han for det meste hadde sitt arbeid på kaia med ekspedisjon av rutebåtane og mottaking og