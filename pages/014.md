## Brandal i Hareid og Liavåg

Ole Eirikson Brandal, f. om lag 1740, 61 år gammal i 1801, g. med Gunnhild Arnesdtr., f. 1754, 47 år 1801. Begge i 1. ekteskap. Ole Eirikson var gardbrukar i Brandal, Hareid. Deira barn i 1801:

1. Lisbet Olsdtr., f. 1779 — 22 år og ugift.
2. Sjur Olson, f. 1781.
3. Marie Olsdtr., f. 1787.
4. Eirik Olson, f. 1789.
5. Jørge Olsdtr., f. 1794.

Så tek vi for oss Ivar Nilsson Kvammen frå Hareid, f. 14. april 1790, g. 1819 med Jørge Olsdtr. Brandal, f. 15. oktober 1794, fødd av foreldre: Ole Eirikson Brandal i Hareid og kone Gunnhild Arnesdtr.

Ivar Nilsson Kvammen var plassebrukar i Brandal på Gjerdeplassen, også kalla for «Leithola», frå april 1819—1833. I 1834 flytte han med huslyd til Liavåg og vart bygslemann på det bruket som lensmann Stevelin Cappelen var eigar av. Ivar var ein av dei som låg ved svenskegrensa i 1814.

Dei gamle husa i Liavåg brann opp 28. juli 1842. Det tok fyr i ei flukse som var stappa att i ei omnsrøyr. Ivar Kvammen, som då var brukar av garden, vart mykje brend då han
skulle prøve å sløkkje.

Jørge Olsdtr. døydde i Liavåg 18. januar 1856 og Ivar Nilsson døydde 8. november 1872 — 82 år gammal. — 7 barn, A—G:

A. Henrik, f. 1820, g. og budde i Namdalen.