## Torvikslekta (Torvik i Herøy)

Ein veit at det har vore busetnad på denne garden så langt tilbake i tida som 1612 og truleg endå lenger.

C. Gullik Ivarsson Brandal, f. på Brandal i Hareid 1823, kom til denne staden og vart gift 1. juni 1850 med enkja Lisbet Eriksdtr. Torvik, f. 14. mars 1820. Lisbet hadde ikkje barn i 1. ekteskap. Dette ekteskapet skulle heller ikkje vare lenge. Gullik gjekk i beitemarka for å freiste fange inn ei villgeit. På Bøneset fekk han henne ned til sjøen på ein snøskavl. Denne brotna og datt i sjøen, og både Gullik og geita fylgde med. I den tunge sjøen — storbåra — greidde ikkje Gullik å koma seg til lands att, så både han og geita drukna der. Dette hende den 6. januar 1855. — 2 barn, I— II:

I. Pauline Eline Nikoline Gulliksdtr. Brandal, f. 22. desember 1851.

II. Gurine Petra Nikoline Gulliksdtr., f. 1854, døydde 1863.

Lisbet Eriksdtr. vart 3. gong gift 1857, med Samund Olsson Klungsøyr, f. 30. september 1819. Dei fekk 1 barn, Oline Gurine, f. 30. september 1857.

Samund Olsson døydde 6. april 1881 og Lisbet Eriksdtr. døydde 21. november 1895. Oline Gurine døydde desember 1857.

På dette bruket fødde dei i 1865: 8 kyr og hest, 8 sauer, 5 geiter, 1 gris. Sånaden var: 1/2 t. bygg, 3 t. havre, 2 t. poteter. Avling år om anna: 2 1/2 t. halvbygg, 22 t. havre, 18 t. poteter, 320 v. høy. Jordvidda var 14 mål dyrka, 25 mål udyrka. (H. b.)

Pauline Gulliksdtr. Brandal, Torvik, f. 22. desember 1851,