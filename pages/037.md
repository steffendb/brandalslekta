## Ætta fra Sør-Brandal, g.r. 32, b.nr: 1 i Sande

Så langt tilbake som 1666 veit ein at det var 2 bruk i Brandal, og husa stod i ei klynge på Tuftene rett ovanfor naustet til b.nr. 1. I tida 1666—1768 var det mange brukarar her, dei fleste kom, og for berre etter nokre få års brukstid. Det vart såleis ikkje noko samanhengande ætt på denne garden før Knut Gregoriusson Nedrelid frå Sør-Brandal tok over bruket. Han var f. 1744, g. 21. november 1768 med Anne Hansdtr. Myren, f. 1743. Knut kalla seg no Brandal. — 4 barn, 1—4:

1. Kari Knutsdtr. Brandal, f. 1773. Døydde 21. oktober 1845, ugift.

2. Anne Knutsdtr. Brandal, f. 1776, g. 1800 med Magnus Knutsson Brandal, og budde der.

3. Else Knutsdtr. Brandal, f. 1778, g. 1800 med Knut Halsteinsson Sætrevik, og budde i Sætrevik.

4. Ingeborg Knutsdtr. Brandal, f. 1767, g. 1796 med Hans Olsson Årø, Fiskåbygd. Ingeborg døydde 1831.

Anne Hansdtr. døydde 1792, 49 år gammal, og Knut gifte seg 2. gong 1797 med Brithe Andersdtr. Indresøvde, f. 27. mai 1770. — 4 barn, 5—8:

9. Anders Knutsson Brandal, fekk farsgarden i Brandal.

6. Gregorius Knutsson Brandal, f. 1800, g. 1825 med Alis Ingebrigtsdtr. Fiskå, f. 1802. Busett på Årø, Fiskåbygd.

7. Knut Knutsson Brandal, f. 31. mai 1803, g. 4. juni 1832 med enkja Else Hansdtr. Sætrevik, f. 1788. Dei budde i Sætrevik og hadde sonen Abraham, f. 1835. Knut og Abraham bleiv begge i sildefisket på Vanylvsgapet 25. februar 1869.