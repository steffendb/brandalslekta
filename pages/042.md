Dei vart kremert. Etter krigen vart Hope si urne henta og nedsett på æreskyrkjegarden i Bergen.

Eg kjende Hope godt. Han var min kollega og klassekamerat frå underoffisersskolen i Bergen, og han vart gift med ein nær slektning av meg. — 2 barn, 1—2;:

1. Aagot Andreasdtr. Hope, f. 23. august 1918. Ho tok real og handelsskolen og vart så tilsett hos Wallendahl & Sønn, som kontordame, og der er ho framleis. — Ugift.

2. Odd Andreasson Hope, f. 3. desember 1919. Han gjekk middelskolen, og så kom krigen. Han kom med i motstandsrørsla og hadde der godt samarbeid med sin far. Då han ikkje følte seg trygg lenger, stakk han av til England. Vart så send til Little Norway, Canada, der han vart utdanna som flynavigatør. Odd Hope kom heimatt etter krigen og var i luftforsvaret på Sola eitt år. Vart så tilsett som navigatør 1 Braathens SAFE i ruta på Hong Kong. Dei siste åra har han vore tilsett i eit flyselskap i Kenya med rute: Kenya—Bombay—London.

Odd Hope vart gift 26. mars 1942 med Bryndis frå Island, f. 28. februar 1918, av foreldre: Bjørn Asgeirsson og kone Janinna. Bryndis var utdanna fotograf og var i fotoforretning til ho gifta seg. Dei bur i eige hus på Sola ved Stavanger. — 3 barn, I—III:

I. Bjørn Oddsson Hope, f. 2. januar 1943 på Island, g. med Ellen frå Stavanger, f. 21. november 1945. Bur i Stavanger. — 2 barn, 1—2:

1. Anne Belh Bjørnsdtr Hope, f. 29. juni 1965.

2. Bengt Bjørnsson Hope, f. 20. april 1968.

II. Linda Oddsdtr. Hope, f. 11. juni 1947. Ho går på sekretærskole i Kenya.

III. Eva Oddsdtr. Hope, f. 2. mai 1951. Realskole.

III. Knute Olsson Slettestøl, f. 23. februar 1889. Hans bestefar var Ole Olsson Espenak frå Volda. For å halda ættenamnet ved lag, tok han _Espenak_ som familienamn. Alt i 1906 reiste han som 17-åring til USA, Tacoma, Wash., der han hadde ei gift tante.

Knute Espenak tok til med arbeid i skogen, og etter ei tid vart han «headloader». Dette arbeid var særs godt betalt —