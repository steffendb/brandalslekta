Marie Martinsdtr. døydde 31. august 1915, og så vart for-
retninga seld til systersonen til Marie, Mathias Jakobsson
Sande. Falch vart for 3. gong gift med Dina Andreasdtr. Hide,
frå Gjerdsvika. Dei busette seg på Moldtustranda, der Falch
døydde 20. desember 1935. Marie og Falch hadde ikkje barn.

f. Severin Martinsson Thorseth, f. 7. desember 1862, døydde
9. mars 1863.

g. Sara Martinsdtr. Thorseth, f. 11. desember 1863, g. 24.
juli 1887 med Daniel Danielsson Liseth, f. på Slettebakk, Rovde,
f. 6. okt. 1861. Han tok eksamen ved Stord Lærarskole i 1885,
og var lærar i Sogndal i Sogn 1885—1891, Vigsnes på Karmøy
1891—1894 og i heimbygda Rovde frå 1894 til juni 1928. Sam-
stundes var han klokkar i Rovde. Daniel Liseth hadde mest
alle dei tillitspostar kommunen og fylket rådde over. Han var
såleis ordførar frå 1898 til 1922, og han vart framleis valt til
kommunestyret til han døydde. Liseth var også mykje nytta
som lagrette-, doms- og skjønsmann. Han var og formann i
fylkesskolestyret sidan 1922, i styret for Møre Skogselskap
frå 1910, i styret for MRF (Møre og Romsdal Fylkesbåtar)
og Sunnmøre Historielag o. a. Først i 1920-åra kom eg til å
reise saman med ein ordførar frå Romsdal, og han sa: «Liseth
er fylkestingets lyseste hode,» og det hadde han sikkert rett i.

Då Paul Rovde sen. slutta som postopnar på Rovde, vart
Daniel Liseth tilsett i stillinga. Han bygde då (1914) nytt bu-
stadhus på Rovde og flytte frå klokkargarden til den nye
bustaden.

Daniel Liseth var den drivande krafta til å få skipa ein
sparebank for kommunane Sande og Rovde, og i 1898 vart
Sande og Rovde Sparebank skipa. Liseth kom med i det før-
ste bankstyret og vart varaformann, og han var med i bank-
styret i 4 år.

Då Daniel Liseth kom til heimbygda, skipa han ungdomslag
og songlag. Songlaget har vore liv laga til denne tid (no: Rovde
Mannskor). På festar og ymse andre tilskipingar var Liseth
den sjølvskrivne talar.

Eitt av barna har skildra heimen slik: «Det er så vemodig

158
